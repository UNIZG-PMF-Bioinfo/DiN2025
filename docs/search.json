[
  {
    "objectID": "01_Uvod_DiN.html",
    "href": "01_Uvod_DiN.html",
    "title": "Što je stablo života?",
    "section": "",
    "text": "Prije jako, jako puno vremena, prije otprilike četiri milijarde godina, živio je jedan zajednički predak svih živih bića. Iz tog pretka razvili su se svi – biljke, životinje, gljive, bakterije i mi!\nTaj zajednički predak zvao se LUCA (engl. Last Universal Common Ancestor). LUCA je bio vrlo jednostavan organizam, sličniji bakterijama i arhejama. Imao je osnovni genetski materijal (DNA ili RNA), koji mu je omogućio da se razmnožava i mijenja(Krupovic, Dolja, and Koonin 2020).\nKako se LUCA razmnožavao, njegovi potomci su se postupno mijenjali kroz jako dugo vrijeme. Tako su nastale različite vrste koje danas poznajemo - od guštera do mačaka, pa i ljudi!\nStablo života prikazuje tu evoluciju. Naš zajednički predak nalazi se u korijenu stabla, a svi organizmi nalaze se na vrhovima ogranaka – listovima – koji iz njega izrastaju.\nZnanost koja proučava stabla života i povezanost među vrstama zove se filogenetika."
  },
  {
    "objectID": "01_Uvod_DiN.html#parsimonija-na-temelju-morfologije",
    "href": "01_Uvod_DiN.html#parsimonija-na-temelju-morfologije",
    "title": "Što je stablo života?",
    "section": "Parsimonija na temelju morfologije",
    "text": "Parsimonija na temelju morfologije\nAko imamo nekoliko organizama, možemo nacrtati jako puno različitih stabala s njima. Kako znamo koje je ispravno?\nKad proučavamo filogeniju, postoji nešto što se zove štedljivost (engl. parsimony). Obično pretpostavimo da je ispravno stablo ono koje je nastalo iz najmanjeg broja evolucijskih događaja. Za njega kažemo da ima maksimalnu štedljivost. Kao što u štednji novca želimo smanjiti iznos kojeg trošimo, tako ovdje želimo uštediti na broju evolucijskih događaja.\nPrimjer evolucijskog događaja je nastanak krila. Recimo da stablo sadrži nekoliko životinja, među kojima dvije imaju krila: sova i vrabac. Zanima nas jesu li krila u prošlosti nastala jednom ili dvaput. Ako su nastala dvaput, to je možda prvi put bilo u ptici koja je predak samo sove, a drugi put u ptici koja je predak samo vrapca. To nije nemoguće, ali je „štedljivija” (i jednostavnija) opcija da su krila nastala samo jednom, u zajedničkom pretku sove i vrapca."
  },
  {
    "objectID": "01_Uvod_DiN.html#poravnavanje-dna-i-upgma",
    "href": "01_Uvod_DiN.html#poravnavanje-dna-i-upgma",
    "title": "Što je stablo života?",
    "section": "Poravnavanje DNA i UPGMA",
    "text": "Poravnavanje DNA i UPGMA\nZa izgradnju još točnijih stabala, znanstvenici umjesto vanjskih obilježja, kao što su krila, kandže, dlaka i peraje, koriste deoksiribonukleinska kiselina (engl. deoxyribonucleic acid, DNA), molekulu koja nosi nasljedne informacije svih živih bića. DNA ima svoj kod, kojeg možemo zapisati slovima A, C, G i T. Primjer DNA koda je „ATCGGC…“. Sljedove ovih slova možemo uspoređivati pomoću poravnavanja.\nU poravnavanju želimo namjestiti dva slijeda jedan ispod drugog tako da nam je lako uočiti sličnosti između njih. Ako smo uspjeli staviti ista slova jedno ispod drugog, dobivamo bodove. Ako nismo to uspjeli, gubimo bodove. Kad je DNA dva organizma slična, tj. imamo puno bodova, to upućuje na njihovu srodnost.\nJedna metoda crtanja stabala zove se UPGMA (kratica za engl. Unweighted Pair Group Method With Arithmetic Mean). Možda zvuči komplicirano, ali zapravo nije. Postupak je sljedeći:\n\nPomoću poravnavanja odredimo dvije vrste s najsličnijim DNA sljedovima. To su one koje u međusobnom poravnavanju steknu najviše bodova.\nTe dvije vrste stavimo u jednu grupu.\nMeđu preostalim sekvencama odaberemo onu koja je najsličnija prethodnim sekvencama (i jednoj i drugoj zajedno).\nSad sve tri sekvence čine jednu grupu na stablu, a prve dvije jednu podgrupu unutar te grupe.\nNastavimo postupak s drugim sekvencama."
  },
  {
    "objectID": "03_MacjaTrka_DiN.html",
    "href": "03_MacjaTrka_DiN.html",
    "title": "Mačja trka",
    "section": "",
    "text": "Mačke postoje već više od 10 milijuna godina! Prve mačke nalikovale su na pantere i pojavile su se u jugoistočnoj Aziji (rod Neofelis). Mačke iz roda Panthera (lav, jaguar, tigar…) su se odvojile od prvih mačaka prije oko 4 milijuna godina, a prvi predak današnjih domaćih mačaka pojavio se tek prije 3.4 milijuna godina (rod Felis).\nNo, nas samo zanimaju lav, tigar, gepard, domaća mačka, ris i leopard. Napravljeno je filogenetsko stablo s proteinima mitohondrijske citokrom c oksidaze."
  },
  {
    "objectID": "03_MacjaTrka_DiN.html#građa-mišićnih-stanica",
    "href": "03_MacjaTrka_DiN.html#građa-mišićnih-stanica",
    "title": "Mačja trka",
    "section": "Građa mišićnih stanica",
    "text": "Građa mišićnih stanica\nMišićna vlakna su stanice cilindrične morfologije obavijene plazmatskom membranom sarkolemom u kojima se nalazi do nekoliko tisuća izduženih miofibrila obavijenih sarkoplazmatskom mrežicom (Slika 4). Miofibrile su ispunjene pravilno, paralelno raspoređenim aktinskim i miozinskim filamentima i organizirane su u funkcionalne kontrakcijske jedinice sarkomere koje se protežu između Z-diskova. (Slika 5.)\n\n\n\nSlika 4. Građa mišićnog vlakna\n\n\n\n\n\nSlika 5. Građa sarkomere"
  },
  {
    "objectID": "03_MacjaTrka_DiN.html#molekularni-mehanizam-kontrakcije",
    "href": "03_MacjaTrka_DiN.html#molekularni-mehanizam-kontrakcije",
    "title": "Mačja trka",
    "section": "Molekularni mehanizam kontrakcije",
    "text": "Molekularni mehanizam kontrakcije\nKontrakcija mišića temelji se na interakciji aktina i miozina unutar sarkomera. Proces započinje kada kalcijevi ioni (Ca²⁺) oslobođeni iz sarkoplazmatskog retikuluma vežu protein troponin, što uzrokuje pomicanje tropomiozina s mjesta vezivanja na aktinu. To nadalje omogućuje miozinskim glavama da se vežu za aktin, čime dolazi do stvaranja poprečnih mostova. Hidroliza ATP-a omogućuje savijanje miozinskih glava, što povlači aktinske filamente prema centru sarkomere, uzrokujući kontrakciju. Ovaj ciklus se ponavljanja dok ima dovoljno ATP-a i kalcija u stanici. Molekularni mehanizam mišiće kontrakcije prikazan je na Slikci 6, Slici 7 te Slici 8.\n\n\n\nSlika 6. Molekularni mehanizam vezanja proteina troponina, pomicanja tropomiozina te stvaranje poprečnih mostova\n\n\n\n\n\nSlika 7. Prikaz vezanja miozinske glave za aktin, stvaranje poprečnih mostova te pomicanja aktinskog filamenta\n\n\n\n\n\nSlika 8. Molekularni mehanizam mišićne kontrakcije"
  },
  {
    "objectID": "03_MacjaTrka_DiN.html#myosin-heavy-chain-4-myh4",
    "href": "03_MacjaTrka_DiN.html#myosin-heavy-chain-4-myh4",
    "title": "Mačja trka",
    "section": "Myosin Heavy Chain 4 (MYH4)",
    "text": "Myosin Heavy Chain 4 (MYH4)\nMYH4 (Myosin Heavy Chain 4) je gen koji kodira za protein miozin-4 koji je prisutan u brzim skeletnim mišićima tipa IIb. Bitan je za brze i snažne kontrakcije mišića koje omogućuju sprintanje i brze reakcije. Razlike u ovom proteinu mogu utjecati na maksimalnu brzinu mačaka.\nPronađene su aminokiselinske sekvence proteina MYH4 geparda, domaće mačke, leoparda, risa, tigra i lava. Sekvence su poravnate te je napravljeno filogenetsko stablo:\n\n\n\n\n\n\nINTERPRETACIJA STABLA:\nMYH4 tigra i lava je srodan. Tigar i lav imaju sličnu maksimalnu brzinu trčanja.\nMYH4 leoparda i risa je blisko srodan. Obje životinje su dobri penjači.\nZatim je s njima srodna domaća mačka te je gepard najudaljeniji. Gepard najviše odskače od ostalih mačaka svojom maksimalnom brzinom od čak 130 km/h."
  },
  {
    "objectID": "03_MacjaTrka_DiN.html#sarkoplazmatskaendoplazmatska-kalcij-atp-aza-2-atp2a2",
    "href": "03_MacjaTrka_DiN.html#sarkoplazmatskaendoplazmatska-kalcij-atp-aza-2-atp2a2",
    "title": "Mačja trka",
    "section": "Sarkoplazmatska/endoplazmatska kalcij ATP-aza 2 (ATP2A2)",
    "text": "Sarkoplazmatska/endoplazmatska kalcij ATP-aza 2 (ATP2A2)\nGen ATP2A2 kodira za protein Sarkoplazmatska/endoplazmatska kalcij ATP-aza 2 koji je lokaliziran u membrani sarkoplazmatskog retikuluma mišićnih stanica te vrši funckiju intracelularne kalcijeve pumpe katalizirajući translokaciju kalcijevih iona iz citosola u lumen sarkoplazmatskog retikuluma u smjeru suprotnom od elektrokemijskog gradijenta, hidrolizirajući pritom ATP. Budući da je prisutnost kalcija u mišićnim vlaknima neophodna za uspostavljanje pravilnih interakcija između miozinskih i aktinskih molekula, posljedica čega je sposobnost mišićne kontrakcije, razlike u sekvenci, odnosno strukturi proteina ATP2A2 mogu utjecati na atletsku sposobnost vrsti divljih mačaka.\nPronađene su aminokiselinske sekvence proteina ATP2A2 geparda, domaće mačke, leoparda, risa, tigra i lava. Sekvence su poravnate te je napravljeno filogenetsko stablo:\n\n\n\n\n\n\nINTERPRETACIJA STABLA:\nNajsrodniji su leopard i gepard koji s domaćom mačkom i risom čine jednu skupinu. Zatim slijedi lav pa tigar.\nLeopard je jako dobar penjač, a gepard sprinter. Obje životinje u tim aspektima pokazuju vrlo visoku atletsku sposobnost.\n\nRis i mačka su male životinje koje imaju sličan način lova koji se temelji na kratkim i eksplozivnim sprintovima. Mogu dugo loviti, ali nisu značajno dobre u penjanju ni trčanju.\nLavovi love u čoporima te moraju izdržati dulje trčanje. Manje je bitna eksplozivnost i brzina.\nTigrovi love individualno. Slabi su penjači te se lov temelji na dugom čekanju i kratkim eksplozivnim sprintovima (slično kao ris i domaća mačka, ali su tigrovi puno veći i teži te im je za istu stvar potrebna puno veća izdržljvost)."
  },
  {
    "objectID": "03_MacjaTrka_DiN.html#podjedinica-tnc-troponina-tnnc2",
    "href": "03_MacjaTrka_DiN.html#podjedinica-tnc-troponina-tnnc2",
    "title": "Mačja trka",
    "section": "Podjedinica TnC troponina (TNNC2)",
    "text": "Podjedinica TnC troponina (TNNC2)\nTNNC2 gen kodira za podjedinicu TnC proteina troponina koji je bitan faktor u regulaciji kontrakcije mišićnih vlakana. TnT podjedinica veže protein tropomiozina koji onemogućava interakcije između miozina i aktina blokirajući vezna mjesta na aktinu. Kada TnC podjedinica veže kalcijeve ione otpuštene iz sarkoplazmatskog retikuluma mišićne stanice dolazi do konformacijske promjene troponina koji pomiče tropomiozin sa aktinskih veznih mjesta te dolazi do vezanja miozina i aktina, odnosno mišićne kontrakcije. Razlike u ovom genu utječu na sposobnost brzih sprintova.\nPronađene su aminokiselinske sekvence proteina TNNC2 geparda, domaće mačke, leoparda, risa, tigra i lava. Sekvence su poravnate te je napravljeno filogenetsko stablo:\n\n\n\n\n\n\nINTERPRETACIJA STABLA:\nNajsrodniji su TNNC2 geni tigra i lava, te zatim leoparda pa geparda. Od njih su se odvojili ris i domaća mačka.\nRis i domaća mačka su manje od ostalih mačaka te se vjerojatno zbog toga izdvajaju od ostalih mačaka. Imaju manje mišiće."
  },
  {
    "objectID": "03_MacjaTrka_DiN.html#zaključak",
    "href": "03_MacjaTrka_DiN.html#zaključak",
    "title": "Mačja trka",
    "section": "Zaključak:",
    "text": "Zaključak:\nStabla napravljena s različitim proteinima prikazuju različite veze između vrsta. To je jedna od mnogih komplikacija koje mogu nastati prilikom izrade filogenetskih stabala! Prilikom izrade filogenetskih stabala vrste potrebno je koristiti konzervirane gene kao što su citokrom c oksidaza. U ovom slučaju smo dobili filogenetsko stablo zasebnih proteina u vrstama, ali ne i cijele vrste. Ovakva filogenetska stabla nam mogu bolje pomoći da bolje razumijemo funkcije proteina."
  },
  {
    "objectID": "02_MetodaMorfo_DiN.html",
    "href": "02_MetodaMorfo_DiN.html",
    "title": "Izrada filogenetskog stabla na temelju morfologije",
    "section": "",
    "text": "Čovjeka je oduvijek zanimalo u kakvom srodstvu se nalaze različite vrste životinja, biljaka i drugih u odnosu jedna na drugu. Danas je već općepoznato da su svi organizmi na Zemlji neraskidivo povezani jer potječu od istog pretka. Međutim, i prije nego što su znanstvenici bili sigurni u to primijećene su neke sličnosti među organizamima koje su se više isticale nego njihove razlike – na primjer, svima je na prvi pogled jasno da pčela i pauk imaju više toga zajedničkog nego pčela i pas. Ali što je sa psom i mačkom? A sa psom i vukom, ili pčelom i osom? Što ako usporedimo životinje i biljke, ili životinje i bakterije? Što ako usporedimo životinje koje su izumrle i one koje danas žive – kao što su ptice i dinosauri? Pokušavajući odgovoriti na ovakva i slična pitanja uspjeli smo bolje razumjeti kako su živa bića dobila osobine po kojima ih danas poznajemo, kao što je perje kod ptica ili osam nogu kod paukova.\nPrvi pokušaji izrade „obiteljskog” stabla organizama bili su na temelju morfologije. Morfologija obuhvaća vidljive osobine živog bića kao što je broj očiju ili nogu, ima li krila ili peraje i slično. Neka osobina ne mora biti prisutna kroz cijeli život organizma, ali bitno je da je postojala u nekom životnom periodu kao što je na primjer kukuljica kod leptira ili rep kod punoglavca, koji su prisutni samo na početku života: znamo da odrasli leptiri ne stvaraju kukuljice, a žabe nemaju rep. \nKako bi odredili srodstvo organizama na temelju morfologije prvo moramo napraviti tablicu svojstava. Tablica svojstava je tablica u kojoj se u redcima nalaze organizmi, a u stupcima morfološke osobine dok se u ćelijama (poljima) nalazi oznaka ima li organizam neko svojstvo ili nema (DA ili NE).\nU sljedećem primjeru želimo odrediti “obiteljsko” stablo šišmiša, gorile, divlje svinje, slona, krokodila i orla na temelju izabranih morfoloških osobina, a to su amnion, jaje s tvrdom ljuskom, mliječne žlijezde, pet prstiju i kljove. Sve životinje čine listove našeg stabla, a morfološke osobine čine čvorove iz kojih izlaze grane.\n\n\n\n\nTable 1: Tablica 1. za osobine koje životinje imaju piše DA, a za osobine koje nemaju piše NE.\n\n\nživotinja\namnion\njaje s tvrdom ljuskom\nmliječne žlijezde\npet prstiju\nkljove\n\n\n\n\nšišmiš\nDA\nNE\nDA\nDA\nNE\n\n\ngorila\nDA\nNE\nDA\nDA\nNE\n\n\ndivlja svinja\nDA\nNE\nDA\nNE\nDA\n\n\nslon\nDA\nNE\nDA\nNE\nDA\n\n\nkrokodil\nDA\nDA\nNE\nNE\nNE\n\n\norao\nDA\nDA\nNE\nNE\nNE\n\n\n\n\n\n\n\n\nNa temelju ovakve tablice crta se filogenetsko stablo koje poput obiteljskog stabla prikazuje srodstvene odnose između, u ovom slučaju, životinja i iz kojega jasno možemo očitati tko je kome bliski rođak, kao i iz obiteljskog stabla. No odakle krenuti?\nPogledajmo kakav raspored osobina imamo u ovoj tablici, koliko DA, a koliko NE za pojedine osobine. Uočit ćemo da je šišmišu, gorili, divljoj svinji i slonu zajedničko da imaju mliječne žlijezde što ima smisla, pošto se radi o sisavcima. Međutim, postoje i razlike među ovim životinjama. Tako šišmiš i gorila imaju pet prstiju, a nemaju kljove dok divlja svinja i slon imaju kljove, ali nemaju pet prstiju. Zbog njihovih sličnosti i razlika ovu skupinu sisavaca, zahvaljujući tablici svojstava 1, možemo podijeliti u dvije podskupine 1 pri čemu jednu podskupinu čine gorila i šišmiš, a drugu podskupinu divlja svinja i slon.\n\n\n\nFigure 1: Slika 1. Šišmiš i gorila su srodni jer imaju pet prstiju, a slon i divlja svinja jer imaju kljove.\n\n\nSada znamo da su gorila i šišmiš u bliskom srodstvu jer imaju DA u istim stupcima tablice, odnosno sve osobine u našoj tablici koja ima gorila, ima i šišmiš. Na isti taj način spojili smo divlju svinju i slona, koji su rođaci po kljovama.\nKao što smo spomenuli, iako se razlikuju u dva svojstva - broj prstiju i kljove - obje podskupine na Slici 1. pripadaju sisavcima jer svi imaju mliječne žlijezde. Svaki od ova dva para nalazi se na zasebnoj grani filogenetskog stabla, ali još uvijek se spajaju u toj osobini što je pokazano na Slici 2.\n\n\n\nSlika 2. Šišmišu, gorili, divljoj svinji i slonu je zajedničko da imaju mliječne žlijezde.\n\n\nDolazimo do težeg dijela. Krokodil i orao nemaju niti kljove, niti pet prstiju, niti mliječne žlijezde - oni su sasvim različita skupina živih bića u odnosu na dosad spomenute sisavce. Kamo ćemo njih smjestiti? Prije svega, znamo da su oni jedan drugome svakako najbliskiji rođaci u tablici jer jedini od naših životinja imaju svojstvo jajeta s tvrdom ljuskom. Stoga ćemo ih povezati u par na isti način kao šišmiša i gorilu te divlju svinju i slona na Slici 1.\n\n\n\nSlika 3. Našem stablu dodajemo novu podskupinu. Novu podskupinu čine orao i krokodil čija zajednička osobina je jaje s tvrdom ljuskom.\n\n\nAli što dalje? Ovdje moramo biti pažljivi da povežemo naše podskupine na pravo mjesto. Imamo dva izbora, možemo ih povezati prema mliječnim žlijezdama ili prema amnionu. Ako ih povežemo prema mliječnim žlijezdama dobit ćemo stablo na Slici 4. , ali to stablo je pogrešno! Spajanje osobine “jaje s tvrdom ljuskom” sa osobinom “mliječne žlijezde” pogrešno nam govori da i krokodil i orao imaju mliječne žlijezde i doje svoju mladunčad. Svi znamo da to nije tako, stoga je nužno da “jaje s tvrdom ljuskom” spojimo sa prvom sljedećom osobinom koje imaju i krokodil i orao.\n\n\n\nSlika 4. Ako spojimo naše podskupine na razini mliječnih žlijezda dobit ćemo pogrešno stablo jer krokodil i orao nemaju mliječne žlijezde.\n\n\nVidimo da sve životinje iz tablice imaju amnion - svojevrsnu vrećicu ili balon koja obavija mladunče i pruža mu zaštitu sve do trenutka kad dođe na svijet. Neovisno o tome raste li mladunče u majčinoj utrobi kao kod sisavaca ili u jajetu kao kod ptica i gmazova, uvijek je obavijeno amnionom. Upravo jer je amnion zajednička osobina svim našim životinjama trebamo ih povezati na njegovoj razini kao što je učinjeno na Slici 5. Ako pogledamo Sliku 5. vidimo da iznad amniona se nalaze grane i listovi pa to možemo interpretirati kao krošnju našeg stabla dok se ispod amniona ne nalazi ništa pa taj dio možemo interpretirati deblom našeg stabla, a na dnu debla nalazi se korijen. Zbog ovakve interpretacije takvu osobinu koju svi imaju, kao što amnion imaju sve životinje iz našeg primjera, nazivamo korijenom stabla.\n\n\n\nSlika 5. Ako spojimo naše podskupine na razini amniona, dobit ćemo točno stablo jer je svim našim životinjama amnion zajednička osobina.\n\n\nOvako (Slika 5.) izgleda točno filogenetsko stablo za tablicu u našem primjeru. Ako pratimo svojstva iz korijena prema prikazima životinja, vidjet ćemo koja točno svojstva ima koja životinja. Na primjer, prema filogenetskom prikazu vidjet ćemo da slon ima amnion, zatim mliječne žlijezde, te na kraju kljove. To je sve točno, i u tablici u svakom od tih stupaca stoji DA. Isto tako vrijedi i za ostale životinje iz tablice, a stablo koje smo na ovaj način dobili omogućuje nam da intuitivno shvatimo i uvidimo da su orao i krokodil bliži rođaci nego orao i šišmiš - usprkos tome što oboje imaju krila. Ovakva filogenetska stabla znanstvenicima pomažu da razjasne mnoga pitanja o nastanku života na Zemlji.\nNa kraju nam ostaje da objasnimo zašto neku osobinu ima više životinja, a neku manje. To ovisi o starosti osobine. Što više organizama posjeduje neku osobinu, to je ta osobina starija što znači da ju imaju i bliski i daleki srodnici. To jest, u nekom je davnom trenutku to svojstvo nastalo, i onda su ga svi potomci naslijedili. Uzmimo za primjer rep: recimo da je neka životinja prije mnogo milijuna godina imala rep, i sve njoj srodne životinje koje su nakon nje nastale također su imale rep. To su danas i ptice, i sisavci, i gmazovi – pošto ima toliko puno različitih životinja koje danas imaju rep, znamo da se on morao pojaviti jako davno. Da bi nastale različite skupine životinja potrebno je puno vremena, a njihova zajednička karakteristika – rep – govori nam da su nekoć jako, jako davno ipak bile slične, dapače, da potječu od istog repatog pretka. Kroz mnogo milijuna godina pojavile su se među njima mnoge razlike, ali rep je ostao.\nS druge strane, ako neku osobinu posjeduje mali broj organizama, ta je osobina mlađa što znači da ju imaju bliski srodnici, a u daljih srodnika ne postoji pošto su oni živjeli prije nego li je ta osobina uopće postojala. Kao primjer uzmimo sisavce, koji rađaju žive mlade. Rađanje živih mladih prisutno je kod svih sisavaca, koji su bliski srodnici, ali ptice, gmazovi, vodozemci i ribe, koji su svi u dalekom srodstvu sa sisavcima, nemaju tu sposobnost, već umjesto toga nesu jaja! Usprkos tome, oni su svi u srodstvu, ali neki od njih su bliskiji rođaci od drugih."
  },
  {
    "objectID": "02_MetodaGen_DiN.html",
    "href": "02_MetodaGen_DiN.html",
    "title": "Izrada filogenetskog stabla na temelju molekularnih karakteristika",
    "section": "",
    "text": "Evolucijska stabla možemo dobiti na više načina. Kada vrste uspoređujemo na temelju njihovih morfoloških obilježja kao što su to broj nogu, prisutnost repa ili kandži, dobijemo nešto ovakvo.\n\n\n\nSlika 1. Filogenetsko stablo prema morfološkim karakteristikama\n\n\nStablo možemo dobiti i usporedbom molekularnih karakteristika, točnije slijeda slova u genetskom kodu, bilo DNA ili proteina. Tada stablo ima nešto više podataka i izgleda ovako.\n\n\n\nSlika 2. Filogenetsko stablo prema molekularnoj filogeniji\n\n\nPrema stopi mutacija može se dobiti vremenska udaljenost razdvajanja određenih vrsta – kronogram, ili molekularna različitost – filogram. U oba slučaja imamo uz stablo referentnu skalu (slično mjerilu na geografskoj karti) prema kojoj možemo sa slike iščitati te podatke (molekularnu i vremensku udaljenost) kao razliku u duljini grana.\nZahvaljujući molekularnoj filogenetici danas znamo:\n\nMravi beskrilne ose \nKukci jedna od kopnenih skupina rakova i jedina skupina krilatih rakova\nMitohondriji alfaproteobakterije koje žive unutar naših stanica \nTuljani i morski lavovi potekli od pretka sličnog vidrama i kunama\nBiljke kopneni potomci slatkovodnih zelenih algi\nPtice jedini preživjeli potomci dinosaura te da su time i same dinosauri\n(Plastidi cijanobakterije koje žive unutar eukariotske citoplazme)\n\n\n\n\nterenski izlazak ⟶ uzorci\nizolacija DNA ⟶ pročišćavanje i umnožavanje dijelova od interesa\nsekvenciranje (provjera kvalitete sekvenci)\nsravnjivanje sekvenci\nfilogenetička analiza ⟶ stablo\ninterpretacija ⟶ pisanje znanstvenog rada\n\n*Mi imamo baze podataka (s milijunima dostupnih sekvenci za skoro sve poznate vrste, najviše za vrste koje znanstvenici koriste u laboratoriju i za čovjeka) iz kojih idemo odmah na sravnjivanje (4. korak).\n\n\nZa početak pretražimo baze podataka i izaberemo sekvence koje nas zanimaju i za koje vjerujemo da su točne. U određenom programu stavimo sekvence jednu iznad druge i izbacimo redundantne dijelove („viškove”) – ono što je isto u svim ili skoro svim sekvencama (vertikalno, stupci) – vrste možemo razdvojiti samo na temelju njihovih razlika!\n\n\n\nSlika 3. Sravnjivanje sekvenci DNA. Zvjezdicom iznad stupca (*) označeni su dijelovi koji su u svim sekvencama isti i mogu se zanemariti, možemo primijetiti i da su slova u tim stupcima iste boje, ista su.\n\n\nMoguće je sravniti sekvence aminokiselina (proteinske) ili nukleotidnih baza (DNA). U našem slučaju stablo nije bilo dobro s DNA, već tek kad smo uzeli proteinske sekvence, koje su kod evolucijski udaljenijih vrsta (vjeverica i hobotnica) bolje sačuvane zbog svojih svojstava (proteinske se sekvence manje mijenjaju, funkcionalnost mora biti očuvana, DNA kod je redundantan i mijenja se puno češće i s manjim posljedicama).\nNajčešće izaberemo jedan gen, UNILOKUSNA filogenija, iako onda moramo biti svjesni da dobiveno stablo ne mora vrijediti za vrste (filogenija gena nije filogenija vrste, međutim topologija, oblik stabla, koji se opetovano ponavlja kod različitih gena najvjerojatnije točno odražava evoluciju proučavane skupine).\nU bazama podataka najčešće su nam dostupni sljedeći geni:\nMitohondrijski geni: COI ili COXI (1530 bp; mi smo ga koristili), COII (670 bp), CYTB (1140 bp), ND1(3300–4200 bp), ND4 (1380 bp), ND5 (1810 bp), ND6 (525 bp), ATP6 (680 bp), ATP8 (204 bp), rps3 (1275 bp),matR(1800 bp).\nJezgrini geni: ITS (590 bp), 16S (1550 bp), 18S (1500–2000 bp).\n*biramo ovisno o tome što nas zanima, kod stabla mačaka nas zanima evolucija brzine mačaka pa uspoređujemo gene uključene u kretanje, rad mišića.\n\n\n\n\nFenetičke metode (distance-based, naglasak na razlikama i sličnostima, „udaljenosti”): UPGMA–unweighted pair group method with arithmetic mean Neighbour-joining Minimum evolution\nKladističke metode (character-based, bitan način evolucije svojstava): MP–Maximum Parsimony (evolucija u najmanji broj koraka je točna) ML–Maximum Likelihood (uz model evolucije) BI–Bayesian Inference (uz početne pretpostavke i dodatne podatke)\n\n\n\n\nU biologiji podatke uvijek moramo i potvrditi matematikom, tu granu matematike zovemo statistika. Kod stabla svaki čvor dobije jedan broj, tzv. BOOTSTRAP vrijednost koja predstavlja statističku podržanost, a u analizi vjerujemo čvorovima s velikim brojevima, čvorove s manjim brojevima “urušimo”.\nDULJINA GRANA - Duge grane tumače se većom izolacijom od srodnih skupina koje u filogramu imaju kraće grane, tj. manje mutacija ili manje genske promjene u odnosu na srodnike.\nDrugim riječima, životinje koje su se davno u prošlosti međusobno odvojile od zajedničkog pretka, na stablu će biti udaljenije od čvora koji predstavlja tog pretka."
  },
  {
    "objectID": "02_MetodaGen_DiN.html#kako-napraviti-filogenetsko-stablo-prema-molekularnoj-filogenetici",
    "href": "02_MetodaGen_DiN.html#kako-napraviti-filogenetsko-stablo-prema-molekularnoj-filogenetici",
    "title": "Izrada filogenetskog stabla na temelju molekularnih karakteristika",
    "section": "",
    "text": "terenski izlazak ⟶ uzorci\nizolacija DNA ⟶ pročišćavanje i umnožavanje dijelova od interesa\nsekvenciranje (provjera kvalitete sekvenci)\nsravnjivanje sekvenci\nfilogenetička analiza ⟶ stablo\ninterpretacija ⟶ pisanje znanstvenog rada\n\n*Mi imamo baze podataka (s milijunima dostupnih sekvenci za skoro sve poznate vrste, najviše za vrste koje znanstvenici koriste u laboratoriju i za čovjeka) iz kojih idemo odmah na sravnjivanje (4. korak).\n\n\nZa početak pretražimo baze podataka i izaberemo sekvence koje nas zanimaju i za koje vjerujemo da su točne. U određenom programu stavimo sekvence jednu iznad druge i izbacimo redundantne dijelove („viškove”) – ono što je isto u svim ili skoro svim sekvencama (vertikalno, stupci) – vrste možemo razdvojiti samo na temelju njihovih razlika!\n\n\n\nSlika 3. Sravnjivanje sekvenci DNA. Zvjezdicom iznad stupca (*) označeni su dijelovi koji su u svim sekvencama isti i mogu se zanemariti, možemo primijetiti i da su slova u tim stupcima iste boje, ista su.\n\n\nMoguće je sravniti sekvence aminokiselina (proteinske) ili nukleotidnih baza (DNA). U našem slučaju stablo nije bilo dobro s DNA, već tek kad smo uzeli proteinske sekvence, koje su kod evolucijski udaljenijih vrsta (vjeverica i hobotnica) bolje sačuvane zbog svojih svojstava (proteinske se sekvence manje mijenjaju, funkcionalnost mora biti očuvana, DNA kod je redundantan i mijenja se puno češće i s manjim posljedicama).\nNajčešće izaberemo jedan gen, UNILOKUSNA filogenija, iako onda moramo biti svjesni da dobiveno stablo ne mora vrijediti za vrste (filogenija gena nije filogenija vrste, međutim topologija, oblik stabla, koji se opetovano ponavlja kod različitih gena najvjerojatnije točno odražava evoluciju proučavane skupine).\nU bazama podataka najčešće su nam dostupni sljedeći geni:\nMitohondrijski geni: COI ili COXI (1530 bp; mi smo ga koristili), COII (670 bp), CYTB (1140 bp), ND1(3300–4200 bp), ND4 (1380 bp), ND5 (1810 bp), ND6 (525 bp), ATP6 (680 bp), ATP8 (204 bp), rps3 (1275 bp),matR(1800 bp).\nJezgrini geni: ITS (590 bp), 16S (1550 bp), 18S (1500–2000 bp).\n*biramo ovisno o tome što nas zanima, kod stabla mačaka nas zanima evolucija brzine mačaka pa uspoređujemo gene uključene u kretanje, rad mišića.\n\n\n\n\nFenetičke metode (distance-based, naglasak na razlikama i sličnostima, „udaljenosti”): UPGMA–unweighted pair group method with arithmetic mean Neighbour-joining Minimum evolution\nKladističke metode (character-based, bitan način evolucije svojstava): MP–Maximum Parsimony (evolucija u najmanji broj koraka je točna) ML–Maximum Likelihood (uz model evolucije) BI–Bayesian Inference (uz početne pretpostavke i dodatne podatke)\n\n\n\n\nU biologiji podatke uvijek moramo i potvrditi matematikom, tu granu matematike zovemo statistika. Kod stabla svaki čvor dobije jedan broj, tzv. BOOTSTRAP vrijednost koja predstavlja statističku podržanost, a u analizi vjerujemo čvorovima s velikim brojevima, čvorove s manjim brojevima “urušimo”.\nDULJINA GRANA - Duge grane tumače se većom izolacijom od srodnih skupina koje u filogramu imaju kraće grane, tj. manje mutacija ili manje genske promjene u odnosu na srodnike.\nDrugim riječima, životinje koje su se davno u prošlosti međusobno odvojile od zajedničkog pretka, na stablu će biti udaljenije od čvora koji predstavlja tog pretka."
  },
  {
    "objectID": "04_Galerija_DiN.html",
    "href": "04_Galerija_DiN.html",
    "title": "Slike s radionice",
    "section": "",
    "text": "📢 Slike će biti dostupne nakon 16. svibnja 2025.!\n📸 Stay tuned!"
  },
  {
    "objectID": "05_O_nama_DiN.html",
    "href": "05_O_nama_DiN.html",
    "title": "Grupa za bioinformatiku",
    "section": "",
    "text": "dr. sc. Paula Štancl\nDoris Repušić, mag. biol. mol."
  },
  {
    "objectID": "05_O_nama_DiN.html#voditeljice-radionce",
    "href": "05_O_nama_DiN.html#voditeljice-radionce",
    "title": "Grupa za bioinformatiku",
    "section": "",
    "text": "dr. sc. Paula Štancl\nDoris Repušić, mag. biol. mol."
  },
  {
    "objectID": "05_O_nama_DiN.html#studenti",
    "href": "05_O_nama_DiN.html#studenti",
    "title": "Grupa za bioinformatiku",
    "section": "Studenti",
    "text": "Studenti\nLuka Boljkovac\nGabriela Habuš\nMarta Novaković\nLana Semenić\nJana Šarolić\nDominik Vincetić\nSara Vukman"
  }
]